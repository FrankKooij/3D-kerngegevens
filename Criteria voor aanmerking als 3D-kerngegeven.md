# Criteria voor de aanmerking als 3D-kerndata
Een gegevensverzameling mag worden bestempeld als 3D-kerndata wanneer de volgende criteria allemaal waar zijn:

- Het informatiemodel voorziet in 3D of gaat dat op korte termijn doen.
- Het uitwisselformaat van de gegevens voldoet aan gangbare nationale en internationale standaarden.
- De gegevens (of een relevant gedeelte ervan) zijn niet overgenomen uit een andere bron die kan worden aangemerkt als kerndata.
- De gegevens zijn beschikbaar voor een substantieel gedeelte van het land.
- De gegevens hebben betrekking op locatiegebonden volumeobjecten, tenzij locatiegebonden informatie over dat onderwerp (nog) niet in objectgeoriënteerde vorm bestaat.
- De gegevens zijn eenduidig en nauwkeurig herleidbaar tot locatiegebonden volumes in de werkelijkheid.
- De gegevens zijn, afgezien van de bronorganisaties, relevant voor landelijk opererende overheidsorganisaties of voor lokale of regionale overheidsorganisaties die tezamen landelijk actief zijn.
- De gegevens worden tezamen met andere gegevens gebruikt in onder andere toepassingen op nationale of internationale schaal.
- Er gelden geen bijzondere beperkingen ten aanzien van de beschikbaarheid en het gebruik van de gegevens (anders dan een eventuele redelijke financiële vergoeding aan de bronorganisatie).
- De gegevens mogen commercieel worden gebruikt.

Daarnaast is ten minste één van de volgende criteria is waar:

- Algemene beschikbaarheid van de gegevens kan mensenlevens redden.
- Algemene beschikbaarheid van de gegevens levert een economisch of maatschappelijk voordeel op.
- INSPIRE geeft specificaties voor de uitwisseling van de gegevens in 3D.
