# Criteria voor de aanmerking als 3D-kerndata

Een gegevensverzameling wordt aangemerkt als 3D-kerndata wanneer ten minste één van de volgende criteria waar is:

- Algemene beschikbaarheid van de gegevens kan mensenlevens redden.
- Algemene beschikbaarheid van de gegevens levert een economisch of maatschappelijk voordeel op.
- INSPIRE geeft specificaties voor de uitwisseling van de gegevens in 3D.

Bovendien moeten de volgende criteria allemaal waar zijn:

- De gegevens (of een relevant gedeelte ervan) zijn niet overgenomen uit een andere bron die kan worden aangemerkt als kerndata.
- De gegevens zijn beschikbaar voor een substantieel gedeelte van het land.
- De gegevens zijn eenduidig en nauwkeurig herleidbaar tot fysieke of administratieve locatiegebonden volumes in de werkelijkheid.
- De gegevens hebben betrekking op locatiegebonden **volumeobjecten**, tenzij locatiegebonden informatie over dat onderwerp (nog) niet in objectgeoriënteerde vorm bestaat.
- De gegevens zijn eenduidig en behoeven bij normaal gebruik niet eerst te worden bewerkt of geïnterpoleerd.
- De gegevens zijn, afgezien van de bronorganisaties, relevant voor landelijk opererende overheidsorganisaties of voor lokale of regionale overheidsorganisaties die tezamen landelijk actief zijn.
- De gegevens worden **tezamen met andere gegevens** gebruikt in onder andere toepassingen **op nationale of internationale** schaal.

Als het voorgaande waar is, dan is er sprake van 3D-kerndata.

Bovendien rekenen we de hoogte van het maaiveld tot 3D-kerndata, omdat de hoogte van allerlei 3D-objecten hieraan wordt gerelateerd.

De bronhouders van gegevensverzamelingen binnen 3D-kerndata moeten ervoor zorgen dat:

- Het informatiemodel voorziet in 3D.
- Het uitwisselformaat van de gegevens voldoet aan gangbare nationale en internationale standaarden.
- Het beheer van de gegevensverzameling voldoet aan **nog op te stellen** richtlijnen voor het beheer van kerndata.
- Er geen bijzondere beperkingen gelden ten aanzien van de beschikbaarheid en het gebruik van de gegevens.
- Private partijen de gegevens commercieel mogen gebruiken.
